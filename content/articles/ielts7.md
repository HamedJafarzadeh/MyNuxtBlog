---
title: چطور در یک ماه برای آیلتس 7 آماده شدم ؟
description: در این پست از تجربه خودم از کسب نمره آیتلس 7 در یک ماه صحبت میکنم.
img: /imgs/blog/ielts.png
publish: true
createdAt: "2020-06-15T10:58:51.640Z"
lang: fa
---

<div class="post-body renderEditorData">
<p class="md-block-unstyled">سلام ،</p><p class="md-block-unstyled">موضوع آیلتس خیلی ها رو این روزا درگیر کرده ، صاف بریم سر اصل مطلب .</p><p class="md-block-unstyled">من یک آفر تحصیلی داشتم و یک ماه فرصت داشتم مدرک آیتلس با نمره 6.5 به بالا برسونم، این شد که تصمیم گرفتم از تعطیلات کریسمس سال 2019 استفاده کنم و به صورت فشرده آیلتس تمرین کنم. فکر میکنم تجربه خوبی بود و اینجا بهتون میگم من چیکار کردم.</p><p class="md-block-unstyled">خوندن این متن ممکنه 14 دقیقه وقت بگیره ولی فکر میکنم ساعت ها براتون زمان ذخیره کنه .</p><p class="md-block-unstyled">تصمیم گرفتم ویدیویی هم برای توضیح این نوشته آماده کنم ، اگر حوصله خوندن این نوشته رو ندارید، میتونید با من تو <a class="md-inline-link" href="https://youtu.be/_raPLsqdQVM" target="_blank" rel="noopener nofollow">یک ویدیوی 30 دقیقه ای</a> همراه بشید که همین متن رو به صورت شفاهی بهتون توضیح میدم.</p><figure class="md-block-image md-block-image-has-caption"><img src="https://files.virgool.io/upload/users/63558/posts/hhavkumjtqhr/w6dig2qb3ffg.jpeg" alt=" "><figcaption classname="md-block-image-caption"> </figcaption></figure><hr class="md-block-hr"><p class="md-block-unstyled"><br></p><p class="md-block-unstyled">کل مطالبی که قراره اینجا بگم ایناست ، اگه میدونید اینا رو لازم نیست متن رو بخونید :</p><ul class="md-block-unordered-list-item"><li>اول سطح خودتون رو تو یک آزمون ماک یا سایت های آنلاین بسنجید.</li><li>بعدش با کتاب های Cambridge IELTS شروع کنید .</li><li>هفته های اول روی Listening و Reading و هفته های آخر روی Speaking و Writing تمرکز کنید.</li><li>از سایت Liz عزیز و مهربون دیدن کنید و حتما حتما حتما از نکاتش استفاده کنید و فیلم های یوتیوبش رو ببنید که واقعا بهترینه</li><li>از Anki استفاده کنید و با تکنیک لاینتر و فلش کارت مخصوص اون ، کلمات و نکات رو بهتر به خاطر بسپرید.</li><li>صداتون رو در بخش های Speaking ضبط کنید و گوش بدید و اشکلات رو یادداشت کنید.</li><li>در برگه های تست رسمی Cambridge تمرین کنید .</li><li>در روز های آخر یک پارتنر برای تمرین Speaking پیدا کنید و ازش بخواید باهاتون مصاحبه کنید و موضوعات رو از سایت Liz نتخاب کنید .</li><li>به یک مصحح رسمی Writing مراجعه کنید برای تصحیح نوشته هاتون در روز های آخر</li></ul><hr class="md-block-hr"><h3 class="md-block-header-three"><strong class="md-inline-bold">پیشینه دانش زبانی من</strong></h3><p class="md-block-unstyled">من از کلاس اول راهنمایی تا دوم دبیرستان به صورت متمرکز کلاس زبان میرفتم، موسسه آموزش زبان شکوه دانش توس مشهد، تا آخرین کتاب FCE رو خونده بودم ، خیلی سطح بالایی محسوب نمیشه ، تقریبا متوسط رو به پایین هست، اما به واسطه کارهای کامپیوتری که میکردم اغلب زیاد با خوندن متن های انگلیسی، فیلمهای یوتیوب سر کار داشتم، پس صفر نبودم.</p><p class="md-block-unstyled">من چندین سال از سایت interpals.net استفاده میکردم، دوستان ایرانی و خارجی داشتم که کلا با هم انگلیسی صحبت میکردیم و خوب در دوره های زمانی مختلف کمکم میکرد.</p><p class="md-block-unstyled">من فیلم های زبان اصلی و مخصوصا سریال زیاد نگاه میکردم، مشخصا سریال Vampire Diaries و فیلم های سینمایی، اوایل با زیرنویس فارسی، بعد ها یواش یواش زیرنویس ها انگلیسی شد چون گوشم عادت کرده بود و به نظر من این یکی موثرترین تکنیک ها برای یادگیری زبان هست، تو آزمون ها بعضا میدیم که یک کلمه یا مفهوم یک عبارت رو بلدم بدون اینکه حتی یک بار خونده باشم یا حفظ کرده باشم، یه جورایی سمائی یاد گرفته بودم.</p><blockquote class="md-block-blockquote">فیلم زبان اصلی دیدن یکی از موثرترین تکنیک ها برای یادگیری زبان هست، تو آزمون ها بعضا میدیم که یک کلمه یا مفهوم یک عبارت رو بلدم بدون اینکه حتی یک بار خونده باشم یا حفظ کرده باشم، یه جورایی سمائی یاد گرفته بودم.</blockquote><hr class="md-block-hr"><h3 class="md-block-header-three"><strong class="md-inline-bold">خوب بریم سراغ اینکه من چطور آماده شدم :</strong></h3><p class="md-block-unstyled"><strong class="md-inline-bold">دو هفته اول : </strong></p><p class="md-block-unstyled">توی دو هفته اول ، اولویت رو بذارید برای تقویت Listening و Reading و نکته برداری و خوندن نکات</p><ul class="md-block-unordered-list-item"><li>اول از همه اینکه یک دو دو تا چهارتای ساده هست ، هر چی بیشتر تمرین کنید، نمره تون میره بالاتر، تنبلی مساویه از با دور شدن از هدفتون، دور شدن از موفقیت و احتمالا راحتی در آینده. پس در این یک ماه روی تمام عادت هاتون پا بذارید و براش تلاش کنید، مطمئنم پشیمون نمیشید، حتی اگه پذیرش نگیرید و مهاجرت نکنید، دانش زبان چیز بدرد بخوری هست و مطمئنا ضرر نمیکنید از یاد داشتنش .</li><li>یک جدول درست کنید به نام <strong class="md-inline-bold">نتایج</strong> این ستون ها Test Name | Listening | Reading | Writing | Speaking | Overall | Date و بعد از هر آزمون این موارد رو پر کنید .</li><li>یک برگه درست کنید به نام <strong class="md-inline-bold">اشتباهات </strong>که مخصوص نکاتی هست که بعد از بررسی هر آزمون کشف میکنید</li><li>در روز اول آمادگی، بدون اینکه هیچ چیزی مطالعه کرده باشید ، اول صبح ، بخش های Listening و Reading از <a class="md-inline-link" href="https://ieltsonlinetests.com/collection/ielts-mock-test-2020-january" target="_blank" rel="noopener nofollow">این سایت</a> بزنید تا اصلا بفهمید داستان از چه قراره و اصلا آزمون IELTS چطوریه . تمام تلاشتون رو بکنید . بعد از پایان آزمون، برید جواب ها رو چک کنید، تمام سعی تون رو بکنید که بفهمید چرا اشتباه کردید؟ (عجله کردید ؟ حواستون پرت شد ؟ به سوال های قبلی فکر میکردین؟ استرسی شدین از جواب ندادن به بخش های قبل تر ؟) - <strong class="md-inline-bold">علت اشتباهتون رو، روی یک برگه بنویسید و جلوی چشمتون بذارید در طول روز هایی که مطالعه میکنید </strong>- نمره هایی که گرفتید رو یادداشت کنید. بعد که با فرمت آزمون آشنا شدید ، دوباره یک آزمون دیگه عصر همون روز از خودتون بگیرید و مجددا آزمون رو بررسی کنید و تمام نمرات رو در جدولی که قبلا تهیه کردید ثبت کنید. حالا کم کم میدونید که وضعیت reading و listening خودتون چطوریه . ضمنا تو آزمون، املای صحیح خیلی مهمه و حتی Capitalization، اصلا تو این موارد به خودتون ساده نگیرید و اگه چیزی رو حتی به خاطر Capitalization اشتباه کردید به عنوان اشتباه در نظر بگیرید.</li></ul><blockquote class="md-block-blockquote">بعد از هر آزمون خیلی دقیق جواب های صحیح رو بررسی کنید و به این فکر کنید که چرا اشتباه کردید؟ (عجله کردید ؟ حواستون پرت شد ؟ به سوال های قبلی فکر میکردین؟ استرسی شدین از جواب ندادن به بخش های قبل تر ؟)</blockquote><ul class="md-block-unordered-list-item"><li>از فرداش، روز رو به سه قسمت تقسیم کنید. 3 ساعت اول صبح رو بذارید برای آزمون آزمایشی، 1 تا 2 ساعت بلافاصله بعدش رو بذارید برای بررسی آزمون و یادداشت کردن مشکلات و نکات و باقی روز رو برای مطالعه تکنیک ها و غیره . برای آزمون های آزمایشی دیگه از اون سایتی که گفتم استفاده نکنید. فقط تمرکز کنید روی کتاب های رسمی IELTS ، دلیلش اینه که اون سایت استاندارد نیست و برای همین گفتم اول چند تا ازش تست بزنید که تست های کتاب های IELTS رو هدر نکنید . سعی کنید تست های سال های اخیر رو بزنید چون وقتتون کمه . مثلا پیشنهاد میکنم از 10 شروع کنید و روز های آخر برسید به 15 و اینا ( بسته به اینکه این متن رو چه زمانی میخونید و چقدر وقت دارید ، جدیدترین تست ها رو بذارید آخرین روز ها ). ضمنا بهتره آزمون ها رو پرینت کنید و روی کامپیوتر آزمون ندید چون اولا وجود موس و کیبرد میتونه کمک کنه بهتون که خوب نیست، ضمن اینکه باز خود کامپیوتر میتونه حواس رو پرت کنه.</li></ul><figure class="md-block-image"><img src="https://files.virgool.io/upload/users/63558/posts/hhavkumjtqhr/xft8g1bzkm7p.png" alt=""></figure><ul class="md-block-unordered-list-item"><li>پاسخنامه های رسمی IELTS رو دانلود کنید و پرینت کنید و فقط روی اون ها تست و تمرین کنید.</li><li>کتاب Cambridge Official Guide to IELTS رو تهیه کنید و خیلی سریع تمرین ها رو بزنید و نکات حاشیه کتاب رو بخونید ، انتظار میره تو کمتر از یک هفته بتونید کتاب رو تموم کنید. اگه جایی براتون خسته کننده و تکراری بود شک نکنید و ازش رد بشید، فقط حتما حاشیه کتاب رو بخونید ، نکات و استراتژی های خوبی نوشته شده اغلب، مثلا تکنیک Skimming .</li><li><strong class="md-inline-bold">از خوندن خسته شدید ؟</strong> آخر روز ها یا موقعی که خسته شدید رو اختصاص بدید به دیدن فیلم های آموزشی و فوق العاده عالیه خانوم لیز، Ielts Liz . ایشون قبلا examiner آزمون بوده و چندین سال تمام تجربیاتش رو در قالب ویدیو آماده کرده و رایگان منتشر کرده . من بخش مهمی از آزمونم رو مدیون ایشون و فیلماشون هستم . <a class="md-inline-link" href="https://www.youtube.com/user/ieltsliz" target="_blank" rel="noopener nofollow">این آدرس کانال یوتیوب ایشون هست .</a></li><li><strong class="md-inline-bold">به کلمه، عبارت جدید یا نکته جدید برخوردید ؟ </strong>نرم افزار فوق العاده ی Anki رو روی گوشی موبایل، لپتاپ و غیره نصب کنید. نرم افزار Anki یک نرم افزار رایگان فوق العاده است که شما میتونید بهش فلش کارت اضافه کنید و مرور کنید و از همه مهمتر خودتون Flash card بسازید و بین همه دستگاهاتون به اشتراک بذارید و با تکنیک علمی و پیچیده Anki اونا رو حفظ کنید و مرور کنید . Anki ساختار کاملا علمی داره که بحث در موردش خارج از حوصله این نوشته است، فقط بدونید که کار میکنه و خوب هم کار میکنه. اینطوری کار میکنه اول Front کارت رو نشون میده و بهتون وقت میده و شما باید یادتون بیاد و در نهایت اینکه چقدر سخت بود رو مشخص کنید و اون با توجه به سختیش برای شما، کارت رو زمان بندی میکنه که براتون بعدا نشون بده. من کارت هایی که برای خودم درست کردم این شکلیه ، سه تا فیلد داره که اولی جمله ی روی کارته ، دومی و سومی ، به ترتیب معنی و کاربرد هست .</li></ul><figure class="md-block-image"><img src="https://files.virgool.io/upload/users/63558/posts/hhavkumjtqhr/kdsp3ltivpea.png" alt=""></figure><ul class="md-block-unordered-list-item"><li><strong class="md-inline-bold">موقع خواب رسیده ؟ </strong>Anki رو باز کنید و مرور کنید.</li><li><strong class="md-inline-bold">چطور Speaking رو آزمون بدم ؟ </strong>یک گوشی یا لپتاپ بغل دستتون بذارید و وقتی توی آزمون به قسمت Speaking رسیدید، ریکوردر رو استارت کنید و متن سوال رو بلند بخونید و جواب بدید و جوابتون رو ضبط کنید . شاید کار احمقانه ای به نظر برسه ولی در طولانی مدت چندین بار که این کار رو تکرار کنید و بعد برگردید به جواب هاتون گوش کنید نا خودآگاه تو ذهنتون میتونید جواب های بهتری پیدا کنید یا اشکالاتتون رو بهفمید.</li><li><strong class="md-inline-bold">چطور Writing رو تمرین کنم ؟</strong> متن رو روی کاغذ بنویسید و بعد از آزمون متن رو توی Grammarly تایپ کنید و مشکلات اولیه رو بهتون نشون میده. نگران نسخه Premium نباشید ، من دارم و خیلی ضروری نیست . خوبه ها ولی ضروری نیست .</li></ul><p class="md-block-unstyled"><strong class="md-inline-bold">دو هفته آخر</strong> :</p><ul class="md-block-unordered-list-item"><li>انتظار میره توی دو هفته اول میانگین نمرات آزمون هاتون در بخش های Listening و Reading به 7 تا 8 رسیده باشه. از اینجا به بعد رو باید با تمرکز دوچندان روی Speaking و Writing بریم جلو. البته اون قضیه آزمون های صبحگاهی که سر جاش باشه اما یکم تغییرات باید بدیم.</li><li><strong class="md-inline-bold">واسه Speaking</strong> یک دوست یا آشنا پیدا کنید که آیتلس داشته باشه و بخواد با شما تمرین کنه یا از کسایی که سال های قبل آزمون داشتن بخواین که در حد یک ساعت باهاتون وقت بذارن و تمرین کنن و سعی کنید این رو هر روز داشته باشید یا حداقل روز های آخر به طور مکرر داشته باشید . من خودم این باز شدن زبونم خیلی بهم کمک کرد. بعد از چند بار خودتون قشنگ حس میکنید که چقدر راحت تر میتونید صحبت کنید. دوست من، که خیلی ازش ممنونم ، خودش تحصیلات قبل از دانشگاهش به زبان انگلیسی بود، باهام تمرین میکرد و تقریبا دو روز آخر مداوم تمرین میکردیم.<strong class="md-inline-bold"> از روی چی تمرین میکردیم ؟</strong> <a class="md-inline-link" href="https://ieltsliz.com/ielts-speaking-free-lessons-essential-tips/" target="_blank" rel="noopener nofollow">سایت Liz عزیز یک قسمت داره به نام Speaking topics</a> که همه تاپیک های معروف تو آزمون رو نوشته برامون و از روی همونا میتونید جلو برید. به این صورت که طرف مقابل شما سوال ها رو از اونجا ببینه و بپرسه و شما جواب بدید و همه این ها ریکورد بشه برای review های آتی.</li><li><strong class="md-inline-bold">واسه Writing</strong> روز های اول خودتون بنویسید و تصحیح کنید ولی برای روز های بعد و خصوصا روز های آخر، باید از کسی بخواهید که براتون تصحیح کنه. سایت های زیادی هستند که خدمات تصحیح Writing میدن. منم دو تای آخرم رو فرستادم و تصحیح شد و خیلی کمک کرد. دلیل اینکه Writing رو نمیتونید خودتون تصحیح کنید اینه که خودتون مشکلات خودتون رو در نوشتار متوجه نمیشید و باید کسی که تخصص داره بررسی کنه. <a class="md-inline-link" href="https://ieltsliz.com/ielts-writing-task-1-lessons-and-tips/" target="_blank" rel="noopener nofollow">مجددا سایت Liz دوست داشتنی، یک بخشی داره که Sample هایی</a> رو گذاشته که شما میتونید مطالعه کنید و به شدت مفید و موثر هست . </li><li>به نظر من، مهمترین موضوع در Writing و Speaking ، آمادگی ذهنی شما در مورد موضوع هست . اینکه شما پیش زمینه ذهنی در مورد موضوع داشته باشید خیلی بهتون کمک میکنه که در موردش حرف بزنید یا بنویسید، یادمه موضوع Speaking من دقیقا موضوعی بود که من چند روز قبلش با دوستم تمرین کرده بودم و کاملا ذهنم مرتب و آماده بود در موردش و مثل بلبل حرف میزدم در موردش😂</li></ul><h3 class="md-block-header-three"><strong class="md-inline-bold">اشتباهات من : </strong></h3><p class="md-block-unstyled">یکی از مهمترین اشتباهاتی که من داشتم این بود که در مورد بخش Writing تمرین کافی نداشتم و مدام به تعویق مینداختم تمرین در این بخش رو و یادمه هفته آخر به فکرش افتادم وکلی موضوع دیگه هم اضافه شد که نشد به خوبی مطالعه کنم براش . کلا 8-9 تا بیشتر نرسیدم Writing بنویسم و تا لحظه آخر میدونستم که تمرین کافی نداشتم. اما Reading من قویترین مهارتم بود، اتفاقی که افتاد این بود سر جلسه با پروژکتور ساعت رو نمایش میدادن و بدون اینکه به راحتی متوجه بشیم، پروژکتور روی یک عدد قفل شده بود و باعث شد توی Reading اول من زمان بندیم اشتباه بشه و بعدش هم که کلا ساعت نداشتیم و باعث شد استرس زیاد و اعصاب خوردی و اینا دست به دست هم بده و من نمره 6.5 بشم. من واقعا برای حداقل نمره 8 در بخش ریدینگ رفته بوم. متاسفانه اون اتفاق باعث شد که تو بخش Writing هم مدام به فکر اعتراض به برگزار کننده و اینا باشم و کلا تمرکزم از دست بره. خلاصه اینکه خواستم بگم یک بخش تمرین هست و یک بخش کنترل بر روی اعصاب و روان خودتون تو جلسه امتحان هست که من تو این قسمت اشتباهات زیادی مرتکب شدم 😢</p><p class="md-block-unstyled">نهایتا بگم که نمره من در بخش شنیداری 8 ، در بخش گفتاری 8 ، در بخش خواندن 6.5 و در بخش نوشتن 5.5 شد و در کل نمره 7 شدم .</p><p class="md-block-unstyled">منابع اضافه :</p><p class="md-block-unstyled">اگر فرصت بیشتری داشتید میتونید به منابع زیر رجوع کنید و ازشون استفاده کنید :</p><ul class="md-block-unordered-list-item"><li>کتاب Check your vocabulary for IELTS</li></ul><figure class="md-block-image"><img src="https://files.virgool.io/upload/users/63558/posts/hhavkumjtqhr/1mvr6kf44q3m.png" alt=""></figure><ul class="md-block-unordered-list-item"><li>کتاب الکترونیکی Ideas for IELTS topics - این کتاب به خوبی بهتون در مورد موضوعات Writing و Speaking ایده میده.</li></ul><figure class="md-block-image"><img src="https://files.virgool.io/upload/users/63558/posts/hhavkumjtqhr/ga9njuxopyza.png" alt=""></figure><ul class="md-block-unordered-list-item"><li>قبلا یک سری پادکست های معروفی به نام EnglishPod پخش میشد که به صورت قسمت به قسمت ، در مورد یک موضوع خاص به شکل داستانی بحث میشد که خیلی خیلی مفید بود. شنیدن این ها اگه وقت زیادی دارید براتون خیلی میتونه مفید باشه .</li><li></li></ul>
</div>
